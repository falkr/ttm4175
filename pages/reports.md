# Rapporter

Det er ingen eksamen i emnet, men hvert team må levere inn en rapport
for hver lab. 


## Hvorfor rapporter?

Å skrive rapporter har flere hensikter:

-   Å kunne skrive er en viktig del av utdanningen. Jo tidligere du blir
    vant med å skrive, jo bedre. Erfaringen viser at øving over tid er
    viktig. Mot slutten av studiene må du levere prosjekt- og
    masteroppgave. I begge tilfellene blir den bedømt på basert på
    rapporten du leverer inn, så det lønner seg å lære seg hvordan man
    skriver.

-   Skriving er en viktig del av læringen. Du skriver rapportene først og
    fremst for å reflektere over det dere har gjort i laben. Dette
    bidrar til læringsutbytte og er del av kurset.

-   Skriving er en viktig del av det vitenskapelige arbeidet, som danner
    et grunnlag for en ingeniør.

-   Vi leser rapportene og bruker dem som direkte tilbakemelding for å
    forbedre labbene til neste år.

# Innlevering

- Innleveringen skjer via Blackboard, som gruppeinnlevering. Det vil si det er nok at en av deres team av tre studenter leverer.
- Dere leverer en rapport per lab, altså tilsammen tre rapporter per semester.
- Innleveringen skjer relativs kort etter hver lab avsluttes, sjekk dato og klokkeslett for innlevering på Blackboard.
- Rapporter som ikke blir levert innen tidsfristen regnes som ikke bestått.
- Endelig rapport må leveres i PDF format, uansett med hvilket verktøy dere har skrivet den.
- For oss er det viktig at PDF filen kalles ttm4175-lab-x-team-y.pdf, med x = {1, 2, 3} og y er deres teamnummer.
- Ved tekniske problemer ved opplasting eller innlevering, ta kontakt med fagansvarlig så fort som mulig, så ordner seg ting. Ikke utsett noe.


# Innhold

Noen oppgaver stiller konkrete spørsmål som dere skal svare på i
rapporten. Ellers bør dere beskrive oppbyggingen av oppgaven og hvordan dere fikk frem resultatet. Dere skal også reflektere over eget arbeid,
innsikt og hva dere har lært. På slutten av hele rapporten (for hver
lab), har dere muligheten å gi oss tilbakemelding om labben. Skriv hva
dere likte (da beholder vi det til neste år), og skriv hva dere synes
trenger forbedring (da prøver vi å gjøre det). Vi setter utrolig stor
pris på tilbakemeldingen!

* Svar på spørsmål i oppgavene.
* Utover svar på direkte spørsmål, beskriv hva dere har gjort.
* Skriv gjerne kort og presis.
* Skriv slik du ville gjerne fått det forklart selv.
* Hvis dere synes at en oppgave var vanskelig eller fikk ikke forventet resultat, skriv det også.

På slutten av hver rapport, skriv hva du syntes om labben.

* Hvor vanskelig var det?
* Hva likte du, hva likte du ikke?
* Har du forslag til forbedringer?

Vi anbefaler at dere bruker **Word** til å skrive rapporten. Dere kan dele dokumenter med herandre og skrive samtidig. 



# Flere tipps


### Norsk eller engelsk?

Dere kan velge om dere vil skrive på norsk eller engelsk. Det er meget sannsynlig at dere kommer til å skrive masteroppgaven på engelsk, og mye av undervisningen vil foregår på engelsk. Vi anbefaler at dere bruker muligheten og kommer i gang med å skrive på engelsk. Det er ikke farlig om dere gjør noen språkfeil.

### Hvor mye skal vi skrive?

Vi forventer sånn circa to sider med tekst per uke. Rapporten til en lab blir da ca. 10 sider tekst tilsammen. Mengden vil øke om dere bruker en del figurer, som er anbefalt.

### Bruk bilder

Det hjelper ofte å illustrere noe ved hjelp av figurer. For labrapporten
egner det seg svært godt å ha skjermbilder for å forklare noe, og gjerne
bilder tatt med kamera for å vise frem hardware.

### Vær ambisiøs!

Du skal bruke rapporten aktivt for å vise til oss hva du har lært.
Gjerne prøv å gå utover minstekravene ved å kun svare på opplagte
spørsmål. Vis hvordan deres team har løst oppgavene.

### Oppmøte

Dere får godkjent faget på grunnlag av rapporten dere skriver. Det betyr
også at rapporten er minst like viktig som å løse oppgaven. Faktisk så
går det an å skrive en veldig god rapport selv om man ikke løser alle
oppgaver! Det handler om å reflektere over eget arbeid, hva som fungerte
og hva som ikke fungerte. Derfor er det indirekte også plikt til å møte
opp. Om dere ikke møter opp, har dere ikke grunnlag til å bidra til
rapporten. **Når du blir syk eller er forhindret til å delta, skriv en
mail til [kraemer@ntnu.no](kraemer@ntnu.no).**


### Bruk kun egne ord

Det er veldig viktig at dere skriver rapporten selv, og ikke kopierer
større eller mindre deler fra andre, hverken andre rapporter eller
hvilken som helst annen kilde. Å kopiere fra andre kalles *plagiat*. Det
er ikke bare urettferdig mot de som skriver selv, men det ødelegger (i
det store bilde) en ordentlig vitenskapelig prosess, der resultater er
målt og rapportert oppriktig, og kilder er sitert sikkelig slik at det
er tydelig hvor resultatene kommer fra.

Plagiater oppdages overraskende enkelt, og vil bli behandlet som fusk
etter regler fra NTNU.[^1] Det er egentlig den eneste måten å virkelig
få stryk på kurset. Det har så langt ikke skjedd, men vi må si ifra på
forhånd.

Hvordan man siterer riktig krever noe kunnskap, og er noe å bli vant
med. Sjekk Viko (<http://www.ntnu.no/viko>), og gjerne spør faglæreren
om du lurer på noe.

### Et siste godt råd

Tilbakemelding fra en student fra 2012:

> Kan dere gi et tips til alle studenter for neste år: ikke skriv
> rapporten bare til slutt, skriv logg underveis.

[^1]: <http://www.ntnu.no/studieavd/dok/retningslinjer_fusk.pdf>


### Sjekkliste for rapporter

- Include page numbers
- Include the team name and the delivery name in the header of each page
- Include a title page, which states delivery name, team name including a list of all members, date
- Make sure images are readable and with high enough resolution.
- Use of consistent styles.
