# Grupperefleksjon

Du har nå kommet til et nytt sted og møter nye folk som du skal jobbe med. 
I kommunikasjonsteknologi kommer det til å være mye gruppearbeid og det er viktig å få en god samarbeidskompetanse for å fungere sammen som et team. 
Målet med grupperefleksjonen er å la dere få reflektere over hva som er bra og dårlig med å jobbe i en gruppe.



# Bli-kjent runde

:aside: <img src="figures/doubleteam.png" width="30"/>


Jobb sammen som dobbel-team for denne oppgaven. 
Deler av oppgaven gjøres som par. Hvis dere har et ulik antall, la noen jobbe sammen som tre. 


## Navnerunde (i par)

Snakk med hverandre, og fortell litt om dere selv:
- hva dere heter
- hvor gammel dere er
- hvor dere kommer fra
- interesser, en hobby
- Hvorfor valgte dere kommunikasjonsteknologi?
- Hva vil dere lære i løpet av din tid på NTNU?

Bruk ca. **5 minutter** til det, slik at dere to blir kjent med hverandre.

## Navneskilt

Lag et navneskilt til partneren din.

## Presentasjonsrunde

Nå at dere har lært om deres partner, ta en runde sammen med alle og presenter partneren dere har nettopp lært om. 

> "Dette er Petter, han kommer fra...

Bruk ca 2 minutter per person, altså **12 minutter** tilsammen.

## Gruppebilde

- Ta et gruppebilde med navneskilt
- Last opp gruppebildet på MS Teams



# Regler for Samarbeid

:aside: <img src="figures/doubleteam.png" width="30"/>


Det er lurt å bestemme retningslinjer for samarbeidet. Ved å gå igjennom forventninger dere har til samarbeidet, kan det gjøre samarbeidet lettere. Nå skal dere i fellesskap utarbeide en liste med punkter som er viktig i et samarbeid.

## Individuelt (5 min)

Ta stilling til påstandene i tabellen “Spilleregler for teamarbeid”. Sett et kryss på skalaen ettersom hvor enig/uenig du er. Gjerne trekk inn tidligere erfaringer fra videregående skole og/eller fritidsaktiviteter inn i din vurdering. Tenk også på dine forventninger til gruppearbeid under Teknostart.

## I gruppen (15 min)

Velg en sekretær som tar notater underveis som grunnlag for å lage en teamkontrakt. Diskutér utsagnene ett for ett, begrunn deres meninger og diskutér dere frem til enighet. Gruppens standpunkt merkes med en sirkel. Sammenlign det med egen avkrysning. På grunnlag av diskusjonen formulerer gruppa 4-7 retningslinjer for det videre arbeidet som gruppemedlemmene er enige om og vil følge.

---
type: figure
source: figures/teknostart/spilleregler.png
link: figures/teknostart/spilleregler.pdf
caption: "Spilleregler for samarbeid i gruppe."
---