# Opplæringskurs i informasjonssikkerhet for nye studenter 

Alle nye studenter ved NTNU får i forbindelse med studiestart en e-post fra no-reply@ntnu.no med lenke til et kurs i informasjonssikkerhet. Dette gjøres for å sikre opplæring og bevisstgjøring rundt informasjonssikkerhet, slik at dere studenter kan beskytte egne og NTNU sine data i en travel hverdag. Kurset er obligatorisk. 



 
---
type: qna
q: Er lenken til kurset trygg, den går jo til en ekstern side?  
---
Kurset lenkes til en side på go.nanolearning.com, og kan anses som trygg til dette formålet. Nanolearning er et læringsverktøy som benyttes ved NTNU.  


---
type: qna
q: Hvorfor skal jeg ta dette kurset?  
---
Det er ulike kunnskapsnivå i NTNU på informasjonssikkerhet, derfor er det viktig at både ansatte og studenter har et felles grunnleggende kunnskapsnivå slik at vi sammen kan være med på å sikre våre verdier.  


---
type: qna
q: Når får jeg lenke til kurset?  

Du vil få lenken to døgn etter at du har aktivert din brukerkonto ved NTNU. 


---
type: qna
q: Når er fristen for å ta kurset?   
---
Det er ønskelig at kurset tas innen kort tid fra du får e-post om det. Dersom kurset ikke er gjennomført to uker etter første e-post, så får du en påminnelse på e-post.   


---
type: qna
q: Hva skjer hvis jeg ikke tar kurset? 
---
Hvis du ikke tar kurset innen to uker, så får du påminnelse på e-post. På lengre sikt kan mangel på gjennomført kurs føre til ulike reaksjoner, for eksempel innskrenkede rettigheter i NTNUs nettverk. Det vil komme varsel før dette blir gjennomført.  


---
type: qna
q: Hvor lang tid tar det? 
---
Kurset vil kunne gjennomføres på ca. 10 minutter, men det er lov til å tenke og grunne på innholdet. 


---
type: qna
q: Hvordan ser NTNU om jeg har tatt kurset? 
---
I det du har lest gjennom siste side i kursportalen, sendes det beskjed tilbake til NTNUs systemer som lagrer informasjonen om at du har fullført kurset. 


---
type: qna
q: Hva skjer om jeg ikke får det til? Er ikke informasjonssikkerhet vanskelig? 
---
Kurset er tilpasset nye studenter og skal øke bevisstheten din rundt informasjonssikkerhet. Kurset er ikke vanskelig å gjennomføre. 