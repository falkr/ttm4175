# Grupperefleksjon

Du har nå kommet til et nytt sted og møter nye folk som du skal jobbe med. 
I kommunikasjonsteknologi kommer det til å være mye gruppearbeid og det er viktig å få en god samarbeidskompetanse for å fungere sammen som et team. 
Målet med grupperefleksjonen er å la dere få reflektere over hva som er bra og dårlig med å jobbe i en gruppe.

Angitt tid på ulike oppgaver er veiledende, og dersom dere blir ferdige tidlig kan dere bruke tiden på å snakke uformelt om forventningene til studiet of deres første inntrykk.



# Bli-kjent-time/etablering av gruppemiljø (25 min)

## Navneskilt

Lag et navneskilt for deg. Det er enklere å huske navn når man har lest de.

## Navnerunde

- Fortell litt om deg selv
  - adjektiv + navn
  - hvor gammel du er
  - og hvor du kommer fra
- Dine interesser (en hobby)
- Hvorfor valgte du kommunikasjonsteknologi?
- Hva vil du lære i løpet av din tid på NTNU


## Gruppebilde

- Ta et gruppebilde med navneskilt
- Last opp gruppebildet på MS Teams



# Regler for Samarbeid

Det er lurt å bestemme retningslinjer for samarbeidet. Ved å gå igjennom forventninger dere har til samarbeidet, kan det gjøre samarbeidet lettere. Nå skal dere i fellesskap utarbeide en liste med punkter som er viktig i et samarbeid.

## Individuelt (5 min)

Ta stilling til påstandene i tabellen “Spilleregler for teamarbeid”. Sett et kryss på skalaen ettersom hvor enig/uenig du er. Gjerne trekk inn tidligere erfaringer fra videregående skole og/eller fritidsaktiviteter inn i din vurdering. Tenk også på dine forventninger til gruppearbeid under Teknostart.

## I gruppen (15 min)

Velg en sekretær som tar notater underveis som grunnlag for å lage en teamkontrakt. Diskutér utsagnene ett for ett, begrunn deres meninger og diskutér dere frem til enighet. Gruppens standpunkt merkes med en sirkel. Sammenlign det med egen avkrysning. På grunnlag av diskusjonen formulerer gruppa 4-7 retningslinjer for det videre arbeidet som gruppemedlemmene er enige om og vil følge.

---
type: figure
source: figures/teknostart/spilleregler.png
link: figures/teknostart/spilleregler.pdf
caption: "Spilleregler for samarbeid i gruppe."
---